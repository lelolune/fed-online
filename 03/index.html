<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1 id="top">
        Алкіни
    </h1>
     <hr>
     <!-- main content -->
      <!-- 1 block -->
       <p>
        <strong>Алкі́ни</strong> — клас <a href="index2.html">ненасичених вуглеводнів</a> аліфатичної будови, що містять у своєму ланцюзі потрійний зв'язок C≡C і за своїм складом відповідають загальній формулі C<sub>n</sub>H<sub>2n-2</sub> (при n = 2 і більше). За назвою першого представника цього гомологічного ряду, ацетилену, алкіни також мають позначення  <em>ацетиленові вуглеводні.</em> 

        Окрім аліфатичних алкінів утворення потрійного зв'язку можливе й у вуглеводнях циклічної будови. Представники такого класу, що мають назву <em>циклоалкіни</em>, відповідають загальній формулі C<sub>n</sub>H<sub>2n-2</sub>.
       </p>
       <!-- 2 block -->
      <h2> 
        <em>Хімічні властивості</em> 
    </h2>
    <hr>
    <p>
        Основні хімічні властивості алкінів визначаються наявністю у них потрійного зв'язку. Порівняно із алкенами, що мають подвійний зв'язок, алкіни є більш реакційноздатними по відношенню до нуклеофільних реагентів. Так, похідні алкінів (ацетиленіди, меркаптиди) можуть вступати в реакції нуклеофільного приєднання, котрі не властиві алкенам.
    </p>

    <h3>
        <strong>Кислотні властивості</strong>
    </h3>
    <p>
        Термінальні алкіни мають на кінцевому sp-гібридизованому атомі вуглецю один атом водню, який виявляє кислотні властивості. При чому його кислотність є вищою, аніж у випадку алкенів та аміаку, але меншою, ніж у води чи спиртів. Зокрема, ацетилен має значення pK<sub>a</sub>на рівні 25, етилен — 44, аміак — 33, етанол — 15,9. Вища кислотність алкінів по відношенню до алкенів пояснюється більшою стійкістю відповідних карбаніонів внаслідок підвищення електронегативності атома вуглецю при переході від sp<sup>3</sup>- до sp-гібридизованого стану.

    </p>

    <h3>
        <strong>Реакції приєднання</strong>
    </h3>
    <p>
        Реакція гідрування алкінів протікає у присутності каталізаторів платини, паладію, нікелю.
        При цьому друга стадія гідрування протікає набагато швидше, тому для зменшення швидкості реакції, а також для можливості проведення вибіркового гідрування застосовують спеціальні, так звані «отруєні» каталізатори. Каталізатори, «отруєні» солями важких металів (наприклад, каталізатор Ліндлара — Pd/CaCO <sub>3</sub> із домішками ацетату свинцю) використовуються при гідруванні виключно потрійного зв'язку.
    </p>

    <h3>
        <strong>Гідрогалогенування</strong>
    </h3>
    <p>
        Приєднання галогеноводнів (реакція гідрогалогенування) протікає у дві стадії із утворенням гемінальних дигалогенопохідних алканів, відповідно до правила Марковникова. Механізм гідрогалогенування на першій стадії передбачає послідовне утворення π-комплексу внаслідок приєднання галогеноводню за місцем потрійного зв'язку, відщеплення галогенід-аніону та перегрупування залишкової частинки у карбокатіон та приєднання аніону.
        
        Загалом реакційна здатність алкінів у випадку такої взаємодії є у <em>100—1000</em> разів меншою, аніж в алкенів.

        На додачу до реакцій нуклеофільного приєднання бромоводень у присутності пероксидів може також приєднуватися за вільнорадикальним механізмом, який протікає всупереч правилу Марковникова (ефект Караша).
        
    </p>

    <h3>
        <strong>Реакції окиснення</strong>
    </h3>
    <p>
        При дії сильних окисників (таких як перманганат калію, озон) в алкінах відбувається розривання потрійного зв'язку й утворення двох карбонових кислот.
    </p>

    <h3>
        <strong>Реакції полімеризації</strong>
    </h3>
    <p>
        Першим прикладом олігомеризації алкінів стала реакція димеризації ацетилену за наявності солей Cu(I), відкрита Дж. Ньюлендом. Реакція, що веде до утворення вінілацетилену, протікає як приєднання аніону HC≡C- за місцем потрійного зв'язку.
        
        Отримуваний Бертло бензен мав низький вихід, однак застосування активованого вугілля як каталізатора, запроваджене М. Зелінським і Б. Казанським, дало змогу вдосконалити реакцію.
    </p>
    <!-- 3 block -->
     <h2>
        <em>Фізичні властивості</em>
     </h2>
     <hr>
     <p>
        Фізичні властивості <strong> <em> <a href="#top">алкінів</a></em></strong> загалом подібні до аналогічних їм алкенів. Найлегші алкіни — ацетилен, пропін та бут-1-ин — є безбарвними газами. Наступні представники у ряді від бут-2-ину до гептадецинів є рідинами, а вище октадец-1-ину — твердими речовинами.
        
        Температури кипіння алкінів порівняно вищі від температур в алкенів. При цьому вплив має будова ланцюга: алкіни з термінальним (прикінцевим) потрійним зв'язком мають нижчу температуру кипіння, аніж ізомери із внутрішнім потрійним зв'язком. Ця властивість дозволяє проводити розділення ізомерів шляхом фракційної перегонки.
     </p>

    
</body>
</html>